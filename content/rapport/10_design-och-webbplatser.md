---
---
Uppdrag 2: Analys valfri
================
Analys av designprinciper på Workos webbplats
--------

Organisationen Valfrihet har givit mig i uppdrag att analysera vilka designprinciper som används på rekryteringsföretaget Workos webbplats. Man har specifikt bett mig utgå från[designprinciper på canva.com](https://www.canva.com/learn/design-elements-principles/). Det är något oklart varför jag givits detta specifika uppdrag men kunden betalar bra så jag klagar inte.

[www.worko.com](http://www.worko.com)
[FIGURE src="image/worko.com.png?w=800"]

Min analys är följande:

1. Lines

Hela sajten är uppbyggd med hjälp av horisontella och vertikala rätvinkliga linjer. Man förstärker detta intryck genom att låta linjerna följa med ända ut till skärmens kanter (syns endast på bredare skärm).

2. Scale

Skala används inte. Istället har de flesta element snarlik storlek. Foton ligger i fullbredd men har fortfarande en standardhöjd.

3. Color

Färgskalan är svart-vit med kontrasterande accentfärger (grön respektive röd, vilka utgör varandras komplementfärger på färghjulet) som ges stort utrymme. Dessa accentfärger ligger tack och lov inte direkt mot varandra utan separeras av nyanser på den svart-vita skalan.

4. Repetition

Sajten repeterar löpande ett mindre antal element. Innehåll presenteras huvudsakligen i standardiserade rutor med en ikon, en rubrik i stor storlek, en löptext och (ofta) en call-to-action i form av en knapp. Samma färger återkommer hela tiden.

5. Negative Space

Nyttjas inte.

6. Symmetri

Med sina raka linjer och jämnstora element andas hela sajten symmetri. Logotypen är centrerad.

7. Transparency

Nyttjas inte.

8. Texture

Nyttjas inte.

9. Balance

Med sina raka linjer och jämnstora element är hela sajten ytterst balanserad. Ikoner och logotyp har centrerats.

10. Hierarchy

Nyttjas inte nämnvärt. Rubriker har dock fått markant större storlek än löptext.

11. Contrast

Sajten använder huvudsakligen inverterad text (vit text på färgad platta). Man har dock varit noggrann med att hålla en hög kontrast hela vägen igenom – allt är lätt att läsa. När bakgrunden är vit har kontrasten reducerats ned något genom användandet av en mörkt grå textfärg snarare än en svart sådan. (Den lägre kontrasten på rubriker på sidan Nyheter framstår som ett misstag – klickar man sig vidare in på en nyhet nyttjas åter den mörkare grå färgen.) Färgmässigt kontrasterar accentfärgen grön starkt med accentfärgen röd (varandras komplementfärger).

12. Framing

Varje element får en naturlig inramning genom bytet av bakgrundsfärg och de tydliga rutorna detta skapar. De starka accentfärgerna ramas in av svart-vita element för att de inte skall skära sig med varandra.

13. Grid

Sajten har en väldigt tydlig grid som man inte försökt att dölja utan tvärtom förstärkt i den slutliga designen. Sajten är responsiv.

14. Randomness

Nyttjas inte.

15. Direction

Sajten är uppbyggd för att läsas klassiskt från vänster till höger samt uppifrån och ned. Tydliga call-to-actions flyttar besökarna vidare till annan del på sajten.

16. Rules

Sajten får sägas vara unik och distinkt utan att bryta mot allmänt erkända designprinciper.

17. Movement

Nyttjas inte.

18. Depth

Nyttjas inte, sajten är så kallad flat (platt) design.

19. Typography

Typografin andas funktion rakt igenom – den gör sitt jobb utan ambition att tillföra något ytterligare. Bitter är ett naturligt något tjockare typsnitt och kan därför läggas mot färgad platta redan som Regular utan risk för att färgen ”blöder över”. All text är vänsterställd för god läsbarhet.

20. Composition

Kompositionen är i allra högsta grad symmetrisk.

Skriven av
------------
Tamina Sjöstrand
