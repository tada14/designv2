---
---
Redovisning kmom02
=========================

Jag har verkligen gillat att jobba med LESS det har varit väldigt lättbegripligt för mig. Jag kan inte riktigt säga om sättet som vi jobbar med LESS-moduler är bra eller dåligt så jag aldrig gjort något liknande men det kändes som ett smidigt sätt att arbeta.

Jag har aldrig jobbat med Makefiler tidigare. Det kändes ok men det var ganska så enerverande att behöva göra en ny make theme varje gång som jag ville se hur något jag gjort blev.

Jag gillade att kompilera LESS till CSS. Det kändes coolt och användbart att kunna använda sig av två delar på ett ställe.

Mitt tema är väldigt enkelt. Jag hade inte direkt någon plan kring hur min design skulle bli. Den har snarare vuxit fram under tiden. Jag visste att jag ville använda mig av orange på något vis eftersom det är min favoritfärg men förutom det så har jag faktiskt mest gått efter Mikaels design i videoserien. Det är så mycket att ta in och jag hinner inte riktigt testa mig fram för att skapa en design som jag tycker är utöver det vanliga. Då tror jag nog att det är så att jag måste ha en plan innan jag börjar städa upp designen så att det inte blir för många valmöjligheter när jag väl börjar.

Min TIL för denna kmom är att eftersom CSS filer gärna blir ganska stora så är LESS ett smidigt sätt att dela upp det. Jag får ofta problem med att jag tappar bort mig i koden. Så jag börjar helt enkelt inse hur viktigt det är med struktur när man kodar för att det ska bli lättarbetat.
