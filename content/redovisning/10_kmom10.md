---
---
Redovisning kmom10
=========================

Uppdrag 1: Analys aktuell webbplatsdesign (10p)

Jag valde att undersöka fyra av Stockholms universitet och högskolor. Jag analyserade webbplatserna utifrån färg och komposition. Jag gick igenom en webbplats i taget för att sedan se utröna vad de hade gemensamt och kunde på så vis konstatera vilka trender som är aktuella för tillfället. Strax efter min analys hade gjorts så förändrade både Karolinska institutet och Södertörns högskola designen på sina webbplatser. Analysen utgår alltså från deras tidigare design – tidsbrist gjorde det omöjligt att analysera även den nya designen (detta upptäcktes i själva verket kort innan deadline). Det blev dock en lärdom i sig om hur snabbt saker kan förändras på internet. För att vara uppdaterad om det senaste inom webbdesign gäller det onekligen att hänga med i svängarna.

Uppdrag 2: Analys valfri (10p) (optionellt)

Jag valde för uppdrag 2 att analysera vilka designprinciper som används på rekryteringsföretaget Workos webbplats. Jag föreställde mig att Organisationen Valfrihet specifikt hade bett mig att utgå från designprinciperna som listas på www.canva.com. Därefter analyserade jag i tur och ordning webbplatsen utifrån de 20 olika designprinciperna. Det kändes som ett kul sätt att lära mig mer om vilka designprinciper som finns och hur de kan användas rent praktiskt. Det var nästan litet som att spela bingo – hur många i rad kunde webbplatsen få?

Uppdrag 3: Webbplats (10p)

Jag valde att utveckla en webbplats för kund 1: Styrelseordförande Ludviga Af Solstråle med
kompanjoner. Futurefox är ett exklusivt företag inom management consulting som nu alltså fått en uppdaterad webbplats. Mer information om kunden och hur jag tänkt finns på
webbplatsen.

Jag valde att skapa en kopia av min me/redovisa som grund. Tanken var att jag skulle få
med mig flera saker på köpet genom att göra så - jag behövde till exempel inte lägga tid på
att implementera det vertikala och horisontella gridet. Med facit i hand, och om jag hade haft
mer tid för att göra klart projektet, så hade jag nog hellre skapat webbsidan utifrån
example/redovisa för att så vis ha lite renare kod. Nu fick jag en del problem med att gammal
kod låg och störde de nya style-reglerna som jag vill få in. Mer om det finns på webbplatsen.

Uppdrag 4: Tema (10p)

Jag tänkte mig att Futurefox är ett företag i den absoluta framkanten av sin profession. De
anser inte att exklusivt och pengar innebär komplicerad design och guld utan menar att det
snarare handlar om enkelhet, funktionalitet och om att låta produkten tala för sig själv. Lite
som Apple. Därför valde jag en enkel och avskalad design för webbplatsen.

Jag ville skapa en design som skulle fungera bra både i mobil och på webben. För att det
inte skulle bli för mycket text på om-sidan som skulle förändra bilden av den enkla designen
så valde jag därför att på om-sidan länka till blogginlägg som beskriver företagets arbete
med tema, designprinciper och struktur kring LESS-filerna.

På blogg-sidan ville jag designa sidokolumnen lite annorlunda än tidigare (me/redovisa). Men
eftersom jag inte riktigt visste hur jag skulle skapa funktionerna så valde jag istället att
hårdkoda in det. Det är förmodligen inte det bästa sättet rent kodmässigt men jag tolkade
uppgiften som att den mer gick ut på design än att utveckla funktioner, och valde därför att
lösa mitt dilemma på det viset. Nu får man i alla fall en känsla för vart jag ville komma med
min design.

Uppdrag 6: Förklara strukturen kring temat (10p) (optionellt)

Jag valde att ha så få moduler som möjligt i syfte att inte röra till det för mig. Men min lärdom här är att det kanske inte hade varit helt fel att ha flera olika moduler för att därmed ha så lite kod som möjligt i varje del. På så sätt hade jag sluppit leta så länge i koden när jag ville ändra något. Mina reflektioner har beskrivits i ett pressmeddelande på webbplatsen (länk finns på Om-sidan) i vilket jag låtsades vara Futurefox nyanställda systemutvecklare. Där lyfte jag även vad jag tycker är bra och mindre bra med LESS.

1.2 Skriv ett allmänt stycke om hur projektet gick att genomföra.

Det var initialt svårt att komma igång med projektet eftersom jag hade varit med om en liten olycka där jag förlorade mina filer. Jag fick därför ta en kopia av det som jag hade lagt upp på min sida på kurswebben. Därefter hade jag vissa utmaningar att minnas strukturen på filerna eftersom jag har haft ett mindre avbrott för andra studier. Lyckligtvis så föll saker ändå på plats ganska snabbt.
En annan utmaning var att det ligger gamla CSS-filer från både skolan och mig själv i bakgrunden. Jag förstod inte riktigt hur jag skulle få bort dem, varför det blev svårt att styla om vissa saker. Detta gäller exempelvis hamburgermenyn som var stylad så att den hade en fast position uppe i ena hörnet (längst till höger oavsett skärmens bredd). Jag lyckades lösa det till slut. Det var en bra lärdom kring vad det innebär att ta över någon annans arbete och försöka förstå dennas struktur.

Annars var det lagom svårt att klara av uppgiften. Hade jag haft mer tid så hade jag gärna gjort ett till tema eftersom det är så kul att hålla på med CSS. Jag har verkligen känt att jag förstår mycket och har lätt för mig att hitta nya regler som jag kan använda mig av.

Jag har dock ännu inte riktigt lärt mig att hantera LESS på ett strukturerat sätt. Detsamma gäller markdown där jag inte lyckades ändra de befintliga kolumnerna på Index-sidan respektive Om-sidan så att de blev lika breda. Jag löste det genom att göra två divar som jag sedan kunde styla för att få kolumner bredvid varandra. Jag förstod helt enkelt inte hur jag skulle lösa detta med markdown.

Projektet känns rimligt för kursen. Jag önskade flera gånger att jag själv fått bygga upp sidan som skulle stylas för att på så sätt själv kunna välja vart saker skulle vara. Men som jag skrev tidigare så förstår jag att det vara en bra lärdom att få arbeta med någon annans struktur och arbete. Ute i arbetslivet kommer man kanske inte kunna skapa allting helt själv från grunden och nu vet jag mer om vad det innebär.

1.3 Avsluta med ett sista stycke med dina tankar om kursen och vad du anser om materialet och handledningen (ca 5-10 meningar).

Jag är väldigt nöjd med kursen och min upplevelse med BTH. Föreläsningarna och alla uppgifter har varit väldigt smidiga att ta till sig. För egen del hamnade jag tyvärr efter vid flera tillfällen på grund av sjuka barn och andra studier. Det hade då varit skönt om man hade kunnat kopplas ihop med andra studenter som också halkat efter. Då hade vi eventuellt kunnat fortsätta i gruppchatten och hjälpa varandra lite på vägen. När jag nu skrev något i gruppchatten så fick jag normalt inget svar från varken elever eller lärare vilket gjorde att jag tvingades lösa mina utmaningar helt på egen hand samtidigt som jag ju redan var sen. Jag ger kursen en stark 8 i betyg.
